#-*- mode: mandoku-view; -*-
#+DATE: 2015-08-30 20:11:37.631308
#+TITLE: 佛說月光童子經
#+PROPERTY: CBETA_ID T14n0534
#+PROPERTY: ID KR6i0164
#+PROPERTY: SOURCE Taisho Tripitaka Vol. 14, No. 534
#+PROPERTY: VOL 14
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6i0164_T_000-0815a>¶¶¶
#+PROPERTY: LASTPB <pb:KR6i0164_T_001-0815a> ¶¶
#+PROPERTY: JUAN 1
¶
¶
No. 534 [Nos. 535, 536]¶
佛說月光童子經一名申日經¶
¶
西晉三藏法師竺法護譯¶

聞如是：

一時，佛遊於王舍城靈鳥山頂，與大比¶
丘十千人俱，聖通無礙悉皆應真，漏結已¶
解生死已斷，穢質已度慧明獨存；菩薩二萬，¶
神通聖達都統三世，總攝諸法權慧無方，逮¶
佛神德住無所住。

爾時，世尊遊於王舍大城¶
之中，廣演道義開化群生，天地神祇、海靈、¶
鬼神、帝王、臣民、三界眾生皆來稽首，供稟¶
神化。

世無佛時，邪道興隆，猶如冥夜炬燭¶
為明；天下有佛群邪盡歇，譬如日出火¶
無復光，國中本事外道邪見不蘭迦葉等六¶
師，佛以正真之道訓教天下。

是時，六師盡¶
廢不見信奉，諸異道等心懷嫉妬，謀欲毀佛¶
還望敬事。於是，六師召其門徒、合眾弟子會¶
於一處，共集論議：「吾等道德高遠名著四海，¶
眾儒共宗國主所奉，人民男子莫不信仰，於¶
十六大國盡世供養。吾德如風民應如草，靡¶
不稽首吾等足下者；今佛出世現道德神化，¶
吾等更為捐棄不見信奉，乃令我等飲食¶
不甘坐臥不安，出入行步恒懷愁憒，心中¶
欝毒志欲發狂，當作何計以毀辱之？逐使¶
出國令人不見，爾乃還復吾供養耳。」共議此¶
以，各相謂言：「羅閱大城之中有勢強長者，國
<pb:KR6i0164_T_001-0815b>¶
相大臣名為申日，信奉吾等執心不二，恒毀¶
佛道以為虛偽，唯有此人勢力威強，能助¶
吾等毀辱除之。」

於是六師即從坐起，將五¶
百弟子到王舍城詣申日家。申日見諸¶
師來，即下正殿迎為作禮，施好榻机美食¶
畢盥，拱手對坐。諸師告曰：「吾等故與大眾俱¶
來造長者，欲議一事願垂聽省。」

申日白言：¶
「唯蒙訓誨，願樂受聞。」

六師俱曰：「吾等此國¶
之師，功名勳著群儒稽首，國主致敬大臣¶
所奉，於十六大國獨言隻步。長者所知，佛出¶
於世自稱聖智，幻術欺巧倒正反說，競與¶
吾等烈聖併智，齊威等神迷惑人民。國¶
人愚冥信奉其道，疑亂天下沮敗善心，更¶
謂吾等無有道德不見信奉。長者勢強，帝王¶
所欽國人服信威震四海天下望風，深為¶
師徒終始重義，記烈勳効傳之來世，願為¶
吾等毀辱除之，令滅不見，復吾供養，豈不快¶
哉！」

長者啟曰：「敬承來告，憶昔往日，我之愚¶
兄奉佛之故毀辱諸師，從此已來實懷忿¶
恚，每欲規圖執事靡由。今被聖教合我本心，¶
當展力效畢命盡節。」

諸梵志曰：「吾向¶
共議，欲令長者於門，鑿作五丈六尺¶
深坑，以炭適半細鐵為椽薄土覆上，設¶
眾飯食以毒著中，若火坑不焚毒飯足害，¶
便往請之。佛自云三達之智，神通¶
無礙，照見未然，明禍福之源、吉凶之趣，實¶
無此分，而但誑惑萬姓，審有此智當不受請，¶
若無此智必自受之，今欲以此規圖佛。」¶

申日聞之，欣然大悅讚言：「善哉！誠如大師之
<pb:KR6i0164_T_001-0815c>¶
所教勅，此所謀深密高妙實為奇異，以此圖¶
之何憂不獲。輒如聖教，作火坑毒飯，嚴以¶
待之。」

爾時，不蘭迦葉五百弟子，見申日計共¶
謀同，歡喜踊躍不能自勝，咸共起住，同聲¶
舉手稱讚申日：「善哉！真是聖明第一弟子。」

申¶
日重啟：「今自憂之，必自嚴辦，比令明日諸師¶
當見。」長者作禮，諸師各還。

於是，申日勅外¶
嚴駕導從前後，便詣佛所，下車却蓋，解劍脫¶
履，拱手直進，稽首足畢，長跪白佛：「唯然，世尊！¶
飢渴神化樂仰清風，世事多緣奉敬靡由，今¶
故請見稽首稟化。」

佛告長者：「明爾至心¶
向於如來。」

申日啟曰：「明日欲設微食，唯¶
願世尊與諸聖眾降德屈神。」是時，世尊愍其¶
狂愚，欲濟脫之，默然受請。申日內喜，心自¶
念言：「果如所見。」禮畢辭退。過六師所，諸師¶
迎問：「為受請不？」申日啟言：「承諸師威力，已¶
受我請，果如所圖。」諸師及五百弟子皆大¶
歡喜不能自勝，諸梵志等並喜並言：「長者
<pb:KR6i0164_T_001-0816a>¶
速還，作火坑、毒飯，嚴以待之。」

申日還家，勅¶
外密令，中門外掘作火坑、毒飯嚴以待之。

長¶
者有子，名曰月光，厥年十六，天姿挺特儀¶
容端正，博通群籍貫綜神摸，天文、地理靡不¶
照焉，高名動世群儒師仰，慈愍於世生死¶
之苦，降德普濟欲度眾生，諫父申日：「佛為¶
大聖三界之尊，道德清淨言教至真，三達¶
之智慈悲喜捨，心過慈母當蒙得度，更興¶
逆惡悕望天福，豈不惑哉？

「昔者，世尊求道之¶
日，坐於道場元吉樹下，第六天魔見佛高¶
遠三毒已滅，穢冥以索慧明獨存，神通無¶
上諸天所宗，上帝親下萬神侍衛，內懷嫉妬¶
心中煩毒，念其道成必當勝我，飲食不甘¶
伎樂不御，即昇正殿博問群臣，議設方計¶
毀敗其道。群臣啟曰：『菩薩神聖道力無上，¶
威震三界德服十方，非是臣等所可向謀。』¶

「於是魔王赫威奮發震曜天地，召其鬼兵¶
興軍聚眾，帶甲億萬旌旗曀日光曜蔽天，宣¶
勅士眾皆使變化，奇形異類數百千種，蟲頭¶
人軀鬼魅可畏，擔山負石眼目吐火，圍遶¶
菩薩齊聲踏地，牛吼唱噭震動八荒，山崩地¶
列樹木摧折，海水波蕩涌沸六源，溢流¶
浩汗高波滔天。百姓驚怖巢木栖山，潛龍妄¶
踊，蟄鳥驚翔，師子懼竄，金翅鳥亡摩竭¶
大魚順流低仰，群臣怖悸逃走避藏，千變¶
萬化群凶相將，毒氣逆類彌漫縱橫，一時¶
集惡向於世尊。

「佛直以慈心布施之力，舉手¶
指之，群惡鬼兵自然退散魔王失利前摸獲地群惡鬼兵一時躄地，齊心叉手願自歸佛¶
。當于爾時，如來應時即便降伏，彌天之
<pb:KR6i0164_T_001-0816b>¶
惡以為弟子，雖獲得勝無有喜想。以是方¶
之火坑、毒飯何足言也？須彌之毒大千剎火，¶
刀劍矛刃亦不能動佛一毛也，今以火坑、毒¶
飯欲毀於佛，譬如蚊虻之勢蜂墜太山，蠅¶
蠓之翅欲障日月，徒自毀碎，不如早悔首¶
過免罪。

「天龍、鬼神、世間、人民、梵釋、魔王莫不¶
稽顙受佛化者。如來之身金剛德體，眾惡盡¶
滅萬善積著，相好光明神器無喻，永除五道¶
之大冥，獲無上正真之獨明，處眾聖之上猶¶
星中之有月，如日初出照於朝陽，廣陳道化¶
教世群愚，懷慈四等愍傷眾生，施恩濟苦¶
心過慈母。佛之道德神化如此，願父改悔¶
歸命三尊。」

爾時，長者申日罪蓋所蔽心不開¶
解，告子月光：「假使如來之德如子所歎，佛¶
有神通照見未然，當豫知我作火坑、毒¶
飯，今何以故受吾之請？以此推之知無遠慮。」¶

月光復言：「佛實有三達之智、六通三明、大慈¶
四等靡不貫綜，常度愚惑不逆人意。」

申日¶
心迷執愚不捨，明旦遣人請佛，使者受教輒詣¶
尊所，長跪白佛：「長者申日啟言：『日時¶
已至飯食以具，唯願大眾降德自屈。』」

爾¶
時，世尊心自念言：「今受申日之請不與常同，¶
當放威神感動十方，令子心服必就大道¶
廣化無涯，并化六師及九十六種道。」於¶
時，世尊放大光明，上照三十三天，下徹十八¶
地獄，極佛境界皆大光明神通。菩薩、羅漢、緣¶
覺，梵釋天王、海龍地祇及諸鬼兵，各將部¶
黨億萬無數，聞度申日，皆來詣佛，稽首足¶
畢，翼從左右。佛告諸比丘：「携持應器，當就
<pb:KR6i0164_T_001-0816c>¶
長者申日之請。」

諸比丘咸曰：「受教。」肅然嚴持¶
地作金色，當佛頂上七步香雲紅黃青¶
紺紫白蓮華，自然涌出俠道兩邊。

佛步出¶
門，告空無吉祥菩薩六十萬人在前導從，¶
或行虛空，或現於地，佛處中央，其餘無限¶
之眾皆隨佛後，光明赫弈遏日絕月晃照一¶
切，天施寶蓋華下如雪，天龍、飛鳥不敢歷¶
上，三界眾生無見頂者，天樂皆同時俱¶
作，毒蟲隱伏吉鳥翔鳴，佛不蹈地相輪印成，¶
光明煌煌七日熾盛。寶樹、藥樹、諸眾果樹，¶
睥睨[跳-兆+叵][跳-兆+我]低昂如人跪禮之形。閱叉、金翅、¶
魘鬼、魅鬼，各將營從莊嚴分部，千百為眾¶
手執伎樂，或持香華、七寶瓔珞、天繒幡蓋。十¶
方來會，天人亦下樂器亦鳴。盲視聾聽瘂言¶
躄行，怨憎和慈，迷悟醉醒，婦女釵釧相掁¶
作聲，飛鳥、走獸皆作人形。百歲枯木自然葉¶
生，餓鬼飽滿地獄安寧，琵琶箏笛擊鼓亂鳴。¶

佛以神德變化火坑，即成七寶紫紺浴池八¶
味正水，底有金沙邊有蓮華，魚鼈黿鼉池
<pb:KR6i0164_T_001-0817a>¶
中喜踊，飛鳥、走獸音樂相和，池邊行列絲竹¶
衣樹，樹間皆懸羅縠緹縵，珊瑚、、水精、¶
琉璃、為枝葉，紫磨黃金為繩，連¶
彌交錯樹間，垂天瓔珞互相連結，風起吹¶
之轉相掁觸，妙音百種自然宣出，歎佛神德¶
至未曾有，皆說無常苦空非身之聲，使悲者¶
更喜喜者更悲。其七寶樹上則有群鳥：孔雀、¶
鸚鵡、金翅鳥王、赤觜神鳥、鳳鳳吉鳥、拘耆¶
那羅羯鞞鳥，比數百千，光色顯赫群飛¶
樹間，哀鸞百種感動人情咸來集聽，走獸息¶
食飛禽止聽，形異心同歸命世尊。

當于爾時，¶
海靈、地祇、三界眾生其來會者，見火坑變化¶
為浴池，天地震動，神變若此道德殊絕，皆看¶
申日。申日見之，心動神驚衣毛起竪，慞惶怖¶
悸精神失守，心自念言：「咄哉！迷惑！我之逆惡¶
所為無道。」顧謂六師：「坐汝畜類沈吾湯火，¶
我今如何？」六師恐怖慚恥無言，懼獲重禍即¶
各逃竄。

於是，申日與子月光、夫人、婇女、眷屬¶
男女、外道伴黨俱出迎佛。逢覩世尊洪焰¶
暉赫晃若寶山，天姿紫金巨容丈六，神顏從¶
容諸根寂定，相三十二八十種好，天中之¶
天道德堂堂，十力世雄天人中王，佛以神¶
德照愚冥心。申日意解，如迷得正，狂病瘳除，¶
五情內發悲喜交集，即便首罪，五體投地稽¶
首作禮：「唯然，世尊！恕我盲冥，不識正真用¶
信惡言，興毒害意欲危天尊，幸賴慈化乞原¶
罪咎，垂哀接濟得免大罪，願前就坐。」

即時，¶
如來升于正殿，眾會已定。申日慚怖心不¶
自安，前白佛言：「為盲冥所誤，信妖邪之言
<pb:KR6i0164_T_001-0817b>¶
以為真諦，如狂服藥病更益劇，始今覩佛，¶
邪病得除，所為無道飯食之中，悉皆著毒不¶
可供養，以御大聖。願待須臾更嚴食具。」

佛告¶
長者：「便持飯來，不須更設，貪婬、瞋恚、愚癡、邪¶
見世之重毒，吾無此毒，毒已滅盡，毒不害我。」¶

申日下食，香徹八難，餓鬼得安。食已行水，眾¶
會寂然。申日退坐，垂泣啟言：「唯然，世尊！恕¶
我迷惑，敢圖逆惡向於如來，自揆罪重當應¶
入地獄，湯火痛拷長夜受苦，將脫何由？佛¶
為大慈三界之救，愍念眾生濟於塗炭，時¶
不誡我令我罪成，得無世尊不豫知也。」

佛告¶
申日：「昔定光世尊授我莂時：『汝却後無數阿¶
僧祇劫，當於五濁世中作佛，廣度眾生如我¶
今日，當有長者申日，火坑、毒飯，規圖害汝。』我¶
乃爾時得慧明三昧，時已豫知汝姓字，況¶
於昨日而當不知。」

申日歡喜：「世尊乃豫¶
知無數劫事，我既覺悟會得免罪，今我盡¶
心自歸於佛，所為之非願，令重罪而得微輕。」¶

佛本有誓不捨愚惑，即告申日：「善哉！長者！能¶
自覺悔重罪畢除，吾當為汝廣說道義，令¶
汝心解。」

對曰：「唯然，天中天！願樂欲聞，畢死¶
善道盡心不忘。」

即時世尊謦揚洪音，出八種¶
聲演萬億音，廣說無量法言：八解、四諦、三脫、¶
六度，深道法要微妙之行，解三界空諸法¶
因緣造為罪福，觀病選藥如應說法。

申日情¶
悟一旦晈然，心開疑解結除，[火*霍]然無想寂然入¶
定，即於座上逮得不退轉，以歡喜踊躍身升虛空去地百¶
四十丈，從空來下稽首于地，嗚佛足、摩佛足，長¶
跪自陳：「今已覺悟從佛得度，欣然嘆佛，十
<pb:KR6i0164_T_001-0817c>¶
力雄哉！如來神力震伏十方無敢當者，火坑、¶
毒飯豫自消亡；佛無憂哉！一切刀劍所不¶
害傷，劒戟刀刃皆化作華；佛勇猛哉！如來¶
皆能降伏邪道九十六種，異口同音皆歎大¶
道；佛金剛哉！佛若金山晃照一切，闇冥壞敗¶
慧火獨明，超度群聖之上德過虛空，辯才不¶
盡開闡明法告于大千，伏諸剛強令使熟¶
成，威震三界獨而無侶，離諸塵勞淨若天金，¶
雨諸法寶飽滿一切，施以無盡七大之財，觀¶
心選藥先壞魔兵，如應開法靡不得度，九十¶
六種邪道隱蔽。」

當于，申日歎佛法時，無限之¶
眾其來大會，皆樂法音，得福得度不可稱計。¶
天地震動，樂器作聲，第七梵王宣聞法言，琵¶
琶磬鼓千種伎樂自然而鳴，忉利天帝華散¶
佛上，歎佛聖德至未曾有。

當此之時，莫不歡¶
喜，稽首作禮。¶
佛說月光童子經